От далеч - черна дупка\
или Черно море.\
Венера в плен,\
замразена в сумрак.\
\
Задавам курс - залез,\
по плаващи пясъци,\
зад хоризонта,\
възпламенен.\
\
Падам към теб,\
със стремеж на стрелец\
да уцели десятка\
във водовъртеж.\
\
Нека горя с теб,\
обричам се аз.\
Нека блестим\
в сингулярност без край.\
\
Гръм, светлина,\
или беше обратно.\
Вълните се блъскат\
в бетонна стена.\
\
Не съм твоя пламък,\
не съм твойта зора.\
В мен има дупка,\
остави ме сама.\
\
Но как да го сторя,\
накъде да греба.\
Като ти все си ми\
пътеводна звезда.