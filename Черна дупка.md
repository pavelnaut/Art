От далеч - черна дупка\
или Черно море.\
Венера в плен,\
замразена в сумрак.\
\
Задавам курс - залез,\
по плаващи пясъци,\
зад хоризонта,\
възпламенен.\
\
Падам към теб,\
със стремеж на стрелец\
да уцели десятка\
във водовъртеж.\
\
<i>Нека горя с теб</i>,\
обричам се аз.\
<i>Нека блестим без край\
в сингулярност.</i>\
\
Аз парещ пясък,\
ти студено море,\
облечена в бриз,\
ми прошепваш - <i>не</i>.\
\
<i>В мен няма пламък,\
аз съм само зора.\
Не спирай деня\
с мечти за нощта.</i>\
\
Уловен в морска болест,\
потопен в безтегловност,\
изплют на брега,\
на мойтокрушение.\
\
<i>Как да го сторя,\
накъде да греба.\
Като ти все си била\
пътеводна звезда.</i>