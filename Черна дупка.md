От далеч - черна дупка\
или Черно море.\
Венера в плен,\
замразена в сумрак.\
\
Задавам курс - залез,\
по плаващи пясъци,\
зад хоризонта,\
възпламенен.\
\
Падам към теб,\
със стремеж на стрелец\
да уцели десятка\
във водовъртеж.\
\
<i>Нека горя с теб</i>,\
обричам се аз.\
<i>Нека блестим\
без край в сингулярност.</i>\
\
Аз парещ пясък,\
ти студено море,\
облечена в бриз,\
ми прошепваш - <i>не</i>.\
\
<i>В мен няма пламък,\
аз съм зора.\
Не спирай деня\
с мечти за нощта.</i>\
\
Изплют на брега\
от мойтокрушение.\
Объркан, пиян,\
аз знам само теб.\
\
<i>Как да го сторя,\
накъде да греба,\
като ти все си ми\
пътеводна звезда.</i>