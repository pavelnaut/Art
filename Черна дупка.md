От далеч - черна дупка<br>
или Черно море.<br>
Венера в плен,<br>
замразена в сумрак.

Задавам курс - залез,<br>
по плаващи пясъци,<br>
зад хоризонта,<br>
възпламенен.

Падам към теб,<br>
със стремеж на стрелец<br>
да уцели десятка<br>
във водовъртеж.<br>

Нека горя с теб,<br>
обричам се аз.<br>
Нека блестим<br>
в сингулярност без край.

Гръм, светлина,<br>
или беше обратно.<br>
Вълните се блъскат<br>
в бетонна стена.

Не съм твоя пламък,<br>
не съм твойта зора.<br>
В мен има дупка,<br>
остави ме сама.

Но как да го сторя,<br>
накъде да греба.<br>
Като ти все си ми<br>
пътеводна звезда.